<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="stylesheet" type="text/css" href="style/paranoia.css">
  <link rel="stylesheet" href="https://use.fontawesome.com/releases/v5.3.1/css/all.css" integrity="sha384-mzrmE5qonljUremFsqc01SB46JvROS7bZs3IO2EmfFsd15uHvIt+Y8vEf7N7fWAU" crossorigin="anonymous">

  <title>Transavia | Paranoia</title>
</head>


<body>
  <nav>
    <ul>
      <li>
        <a href="index.html">
          <img src="img/logo.png" alt="transavia logo">
        </a>
      </li>
      <!-- <li>
        <i class="fas fa-cloud-download-alt"></i>
        <a class="show download">
          Download
        </a>
      </li> -->
      <li>
        <div class="lijst-btn">
          <i class="fas fa-book"></i>
          <a href="boekenlijst.html" class="show">
            Boekenlijst
          </a>
        </div>
      </li>
      <li>
        <a href="login.html">
          <i class="fas fa-user-circle"></i>
          <a href="login.html" class="show">
            Login
          </a>
        </a>
      </li>
    </ul>
    <a id="nav-btn">^</a>
  </nav>

  <main>
    <section>

      <div>

        <img src="img/paranoia.png" alt="Lijstje paranoia">
        <p>Ik sluip de bus uit. Kop in de kraag. Ik maak me klein en duw m’n zoon vooruit. Hij slaapt. Eindelijk. Zijn gejengel trok veel te veel aandacht. De mensen lopen over het stationsplein. Het voelt alsof er een grote, knipperende pijl
          boven m’n hoofd hangt: HIER LOOPT HIJ! Gelukkig is het kloteweer en kijken de mensen vooral naar de grond. Ik moet naar de Openbare Bibliotheek om het laatste stuk wrakhout te vinden waar ik mij aan kan vastklampen: Stijloefeningen van
          Raymond Queneau. Twee politieagenten te fiets staan een praatje te maken.</p>
        <p>Ik moet er langs. Zo rustig mogelijk. De mensen achter me. Ik voel hun ogen. Amsterdam ligt open hier. Een grote, gapende, open wond. Ik moet me losmaken uit de massa en wandel over een plank met aan weerszijden bouwputten. Drilboren
          en heipalen overstemmen mijn piepende ademhaling. Een delegatie Japanse toeristen moet er langs. Ze hebben allemaal van die driehoekige posterdozen van het Van Gogh Museum bij zich. Maar zitten er wel posters in? Angstzweet gutst langs
          m’n slapen.
        </p>
        <p>Ik sta voor de trappen van de bibliotheek en zie niet zo snel waar ik naar binnen kan. Een vrouwenstem. Ik wil weg, maar het is te laat. Ik inventariseer. Zwarte krullen, bleke huid, onopvallende kleding. Een stille? Voor wie werkt ze?
          Verbergt ze iets onder haar jas?</p>
        <p>Ze spreekt Engels met een Frans accent. Verderop staat een man in een grijze regenjas. En daar nog één. De vrouw vraagt of dit het postkantoor is. Waarom wil ze dat weten? Wat is dat voor vraag? Hier stond ooit een postkantoor, maar
          dat staat er al jaren niet meer. Ik moet zo onopvallend mogelijk antwoorden. ‘No,’ zeg ik, m’n stem slaat over, ‘this ain’t the post office.’ </p>
        <p>Ze grijpt naar haar binnenzak. Ik zet me schrap om toe te slaan. Ze kijkt achter zich. Een grijze Renault rijdt achteruit rijdend van ons weg. Ze glimlacht. Ze haalt een papiertje uit haar zak. Ingehouden adem ontsnapt fluitend uit m’n
          neus. Zou ze aan mijn kant staan? Ze kijkt weer achter zich. De grijze Renault rijdt nog steeds van ons vandaan.</p>
        <p>Ik lees twee adressen op het papiertje. Raadhuisstraat, lees ik. Zou het codetaal zijn? Ik weet dat daar een postkantoor is. Dat wil ik tegen haar zeggen, maar ze kijkt weer om, glimlacht, kijkt nogmaals om en rent weg. Achter de
          Renault aan. Met de staart tussen de benen. Ik maak me klein en loop richting de ingang. Zigzaggend, in de hoop het eventuele scherpschutters moeilijker te maken</p>
        <p>Ik sta bij de Q. Te zoeken. Met mijn vinger ga ik langs de ruggen van de boeken. Er is aardig wat van Queneau, maar Stijloefeningen zit er niet bij. Stijloefeningen zit er godverdomme niet bij. Wat had ik dan verwacht? Ik ga naar de
          computers en log in op de online catalogus. Zodra ik Stijloefeningen intik, weten ze ongetwijfeld dat ik hier ben, maar het is niet anders.</p>
        <p> Ik tik het in en zie dat het boek op de daartoe bestemde plek moet liggen. Wat had je dan gedacht, naïeve zak? Natuurlijk ligt het boek op de juiste plek. Alleen, het ligt er niet. Ik kijk om me heen. Daar zit een bibliothecaris
          achter zijn computer. Ik probeer een inschatting te maken. Hij lijkt me te vertrouwen. Ik loop naar ’m toe en ik zeg ’m wat ik zoek. Hij tikt wat in op zijn computer, kijkt naar het scherm.</p>
      </div>
    </section>
  </main>
  <script src="js/script.js"></script>
</body>

</html>
